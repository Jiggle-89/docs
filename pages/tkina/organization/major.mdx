# רס"ן בכיר

## כללי

1) החל מתאריך 01/01/2016 נכנס לתוקפו 'מסלול שירות 2016' אשר במסגרתו מספר שינויים החלים על אוכלוסיית הקצונה בצה"ל: 

   1) הצערת גילאי הקידום למובהק.

   2) הגבלת היקף מכסות הפרישה.

   3) שער ארגוני שני.

   4) הקדמת גיל הפרישה

2) על מנת לעמוד באופן מלא במתווה האוצר המעוגן בחוק, נעשתה עמ"ט המגדירה את תפקידי רס"ן בכיר בצה"ל ומסדירה את אופן חלוקת מכסות הפרישה תוך הסתכלות על שלושה צירים מרכזיים: הציר הארגוני, הציר הסגלי והציר המשאבי. 

3) עיקרי העמ"ט שסוכמה:

   1) הגדרה וקביעת קריטריונים לתפקידים פוטנציאליים לרס"ן בכיר.

   2) קביעת מענה דיפרנציאלי לשימור מערכים.

   3) קביעת מנגנון לסימון התקנים כתקינה לא מבוזרת.
   
   4) קביעת תהליכי ניהול ובקרה.
   
   5) תכנון ופריסת המכסות בראייה רב שנתית.
   
   6) קביעת תהליך סגלי מול הפרט.
   
   7) מדיניות קידום לרס"ן בכיר ושחרור בשער ארגוני שני.

## פירוט התהליך

1) סימון ושינוי תפקידים בעלי אינדיקציית פוטנציאל לרס"ן בכיר – יבוצע אחת לשנה, ברבעון ג' ויתאפשר לגופים לבצע שינוי בתפקידים שסומנו.

2) כל שינוי לתקנים יבחן ע"י אג"ת/מח' הארגון לפי הפרמטרים הבאם:

   א) שינוי תת סוג תקן מבכיר למובהק ולהיפך – מותנה באישור חטה"ס/רע"ן תו"ב. מימוש במערכות התקינה – באחריות ענף תו"ם. מימוש במערכת השיאים – באחריות עתכ"א.

   ב) שינוי במאפייני תקן בעל אינדיקציית פוטנציאל רס"ן בכיר שאינו משפיע על מהות התפקיד - באחריות ענף תו"ם.

   ג) שינוי במאפייני תקן בעל אינדיקציית פוטנציאל רס"ן בכיר המשפיע  על מהות התפקיד - באחריות רמ"ד ארגוני רלוונטי.

   ד) הכרה בתקן חדש/ הורדת תקן מהבריכה הארגונית כפי שאושר בעמ"ט – באישור ענף תו"ם/רמ"ד או"ש בשיתוף הרמ"ד הארגוני הרלוונטי.

3) יש לוודא עמידה בקריטריונים המוגדרים בעמ"ט לסימון תפקיד לרס"ן בכיר.

4) ניוד אינדיקציית פוטנציאל רס"ן בכיר מתקן אחד לאחר – בהכרח תנויד לתקן ממערך זהה.

5) סימון תפקיד רס"ן בכיר למול מינוי פרט וסיכומו בדש"ב רס"ן בכיר – הסימון יבוצע לאחר בקשת הגוף ואישור חטיבת הסגל.

6) סימון התקן כרס"ן בכיר במערכות התקינה (תת סוג תקן בכיר) יבוצע ע"י אג"ת/ענף תו"ם בשיתוף הסמכות הרלוונטית עד 7 ימי עבודה לכל המאוחר.

## דגשים

1) לא תאושר בקשה לשינוי תקן רס"ן בכיר ללא הצטרפות הגוף הרלוונטי וחטיבת הסגל.

2) נדרש לבדוק כי לא קיימת חריגה מהשיא הקיים למול הבקשות המאושרות.

3) רס"ן בכיר משתייך לקבוצת הבכירים (סא"ל ומעלה) וכחלק מכך הוחלט כי התקינה לא תיהיה מבוזרת לטובת שמירה על בקרת תהליכים ואי חריגה מהשיאים הקיימים.

## אחריות

1) אחריות לבחינה ארגונית בהתאם לצורך: ענף מו"ז, ענף יבשה, ענף תו"ם – בהתאם לסמכות הרלוונטית.

2) אחריות למימוש תקינה:  ענף תו"ם בשיתוף הגוף הרלוונטי.

3) אחריות למימוש שיאי:  עתכ"א.