---
title: נוהל תפקיד רגיש
---

import {EditPage} from '../../_app'

# נוהל תפקיד רגיש

## כללי

1) תפקידים ומקצועות רגישים בצה"ל הינם תפקידים ומקצועות בעלי רגישות מוסדית גבוהה בהם קיים פוטנציאל למעילה. 

2) מטרות סימון התקנים באינד' תפקיד רגיש: 

   א) מניעת גניבה של אמצעים חמידים מצה"ל (בדגש לתחמושת, אמל"ח, סמים וכסף זמין) ע"י חיילים. 

   ב) מניעת שימוש באמל"ח צבאי כנגד אזרחים או חיילים (במישור פלילי או אחר.) 

   ג) מניעת היווצרות חוסר באמצעים חמידים בצה"ל (כפועל יוצא מגניבתם.) 3) מתוקף כך, כחלק מתהליך האיוש וקבלת החלטות בנוגע לתפקיד רגיש, ייבחן עברו הפלילי והמשמעתי של הפרט. 

3) מתוקף כך, כחלק מתהליך האיוש וקבלת החלטות בנוגע לתפקיד רגיש, ייבחן עברו הפלילי והמשמעתי של הפרט. 

4) במסגרת העמ"ט שאושרה ע"י סגן הרמטכ"ל (סימוכין 7-48-1100254) גובש מנגנון ליישום התפיסה, בשיתוף אג"ת, אכ"א (מחה"ס, חתומכ"א ומצ"ח) ומפצ"ר. 

5) המנגנון יאפשר בדיקה וקבלת החלטות בנוגע: 

   א) לאיוש תפקידים שסומנו כרגישים (סדיר/מיל'/אע"צ.) 

   ב) כניסה לקבע מובהק ובכיר.
    
   ג) גיוס ושיבוץ המלש"בים. 

   ד) גיוס לקבע מהאזרחות. 

## תהליך סימון התקינה

1) קבע/מילואים/אע"צ – סימון תפקידים (משרות) הקיימים בהם פוטנציאל למעילה 
(לדוגמא – אח/ות, נגד ימ"ח, נשק וכו.)' 

2) חובה – בשונה מהקבע, משרות החובה לא יסומנו באינד'. יסומנו המקצועות  (נספח א') שלגביהם תעודכן החוקה באשר לכללי השיבוץ בגיוס ותו"כ שירות. 

## תהליך הניהול והבקרה 

1) אג"ת/רמ"דים ארגוניים – טרם הפצת הנחיה ארגונית יבחן האם נדרש לסמן את התקינה באינד' תפקיד רגיש .על הרמ"ד הארגוני לוודא כי קיימת התייחסות לכך בדף ההזרמה הקיים בהנחיה. 

2) סמכות תוא"ר רלוונטית  - טרם פרסום תקינה מבוזרת, שבאחריות גופי התוא"ר השונים לתקנן, על הסמכות הרלוונטית לבחון הוספת האינד' לתקן ע"ב היכרותו עם תכולות התפקיד וייעוד התקן. בהינתן כי נדרש להוסיף את האינד', תעלה בקשה מסודרת לרמ"ד הארגוני הרלוונטי באג"ת והנ"ל יאושר/לא יאושר בהתאם לבחינה שתבוצע . 

3) בקרה חציונית – אחת לחציון יונפק דו"ח לכלל התקנים המבוזרים שפורסמו במהלך החציון שעבר, ולמולו תבוצע בחינה לסימון התקנים הרלוונטים לאינד' זו. 

## שינויים ארגוניים

1) שינוי מאפיין שאינו משפיע על מאפייני התפקיד והאינד' (דוג' ניוד תקן/שינוי תת סוג התקן/דרגה) – באישור ענף תו"ם/ר' תא תקינה וסד"כ. 

2) שינוי מאפיין המשפיע על מאפייני התפקיד והאינד' (דוג' שינוי עיסוק)/הוספת אינד'/הורדת אינד '– באישור הענף הארגוני (יבשה/מו"ז/תו"ם.) 

## אחריות

1) כתיבת הנחיה ארגונית ובקרה (בהתאם לחלוקת הגופים בין הענפים) : ארגון/ענף מו"ז, ארגון/ענף יבשה, ארגון/ענף תו"ם. 

2) מימוש במערכת התקינה : ארגון/ענף תו"ם. 

3) סמכות תוא"ר רלוונטית : בחינת תקנים מבוזרים. 

4) נספח א' – רשימת המקצועות הנדרשים בסימון אינד' תפקיד רגיש. 

## נספח א'

רשימת המקצועות המוגדרים כתפקידים רגישים

1)	בודק אבטחת בכירים (מס' מקצוע 1388). 

2)	בוחן תחמושת (מס' מקצוע 320). 

3)	נשק (מס' מקצוע 322). 

4)	מאחזק תחמושת (מס' מקצוע 1461). 

5)	לוחם יהלו"ם/ס"פ (מס' מקצוע 1480). 

6)	מגן אסטרטגי (מס' מקצוע 594). 

7)	מפ"ט רפואה (מס' מקצוע 284). 

8)	בלש (מס' מקצוע 801). 

9)	רכז מודיעין וחקירות (מס' מקצוע 1061). 

10)	רשם משפטי (מס' מקצוע 297). 

<EditPage />