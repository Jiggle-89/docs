# התהליך הארגוני 
 
 ## כללי 
<ol><li>עבודת המטה הארגונית הינה חלק משמעותי מתפקידי קצין המטה כנגזרת ממעגל הפו"ש ובנוסף לתפקידו בסיוע למפקד בניהול ידע ופיתוח מידע, ייעוץ מקצועי ולקידום תהליכים.</li><li>עבודת המטה נועדה לייצר תשתית מידע וידע, גיבוש חוו"ד מקצועית לצורך קבלת החלטות, קידום תהליכים ומשימות בביניין הכוח לשגרה, חירום ומלחמה בחתך של כל אבני בניין הכוח.</li><li>התהליך הארגוני כולל:<ol><li>הקמה או ביטול של סד"כ.</li><li>הקמה או ביטול של מסגרת ארגונית.</li><li>הקמת יחידת רישום (יח"ר), סגירה או שינוי כפיפות.</li><li>הכרה בגוף כחיל, מערך מקצועי או מנהל.</li><li>שינוי אחריות, סמכות, ייעוד או תפקידים.</li></ol></li></ol> 
 ## מונחים 
<ol><li>יח"ר – הגופים מפעילי הכוח ובוני הכוח, ארגוני המשנה והיחידות יוכרו במקרים המתאימים המחייבים עצמאות בפעילותם כיחידת רישום, ע"י אג"ת – רמ"ח הארגון, הכרה זו תתבסס, בין היתר, על השיקולים הבאים: היקף תנועת כ"א אל היחידה וממנה, היקף כ"א הנמנה עם היחידה, מיקומה הגאוגרפי, צורך בבידול תקציבי של היחידה (פירוט יח"ר בנוהל נפרד.)</li><li>מדרג אישורים – אישור התהליך הארגוני ע"י הרמטכ"ל/ סגן הרמטכ"ל/ ר' אג"ת /רח"ט התכנון/ רמ"ח הארגון, יהיה בהתאם לסוג התהליך הארגוני המבוקש (פירוט מדרג אישורים בנוהל נפרד)</li></ol> 
 ## פירוט התהליך 
<p>התהליך הארגוני יבוצע על פי השלבים הבאים:</p><ol><li>ייזום – השינוי הארגוני יכול לנבוע מסיבות שונות ומקורו יכול להיות מגופי הצבא או מהנחיה מטכ"לית (רמטכ"ל, סגן רמטכ"ל או אג"ת.)</li><li>עבודת המטה של הגוף הרלוונטי המוסמך לארגון ותקינה בצה"ל - עבודת המטה תפרט את התפיסה המבצעית, הטעמים לשינוי, תכלול חלופות מנותחות ותתייחס לכלל ההיבטים הנדרשים:<ol><li>רקע ותשתית נורמטיבית לעמ"ט - הכולל איסוף כלל הפקודות הרלוונטיות ,תרחיש הייחוס, התוכניות המבצעיות, לקחי מלחמות, מבצעים או תרגילים ,ממצאי דו"חות ביקורת מטעם מבקר המדינה, מבקר מערכת הביטחון והמבקר הפנימי לצה"ל.</li><li>הסיבה לשינוי – הצגת הפער או הבעיה שהם הסיבה העיקרית לשינוי המוצע ולאופן שבאמצעותו יינתן להם מענה בארגון החדש.</li><li>משפט הקיום לעמ"ט - הצגת המטרה העיקרית אותה נועד השינוי הארגוני המוצע להשיג.</li><li>משמעויות מבצעיות – הן לתכנון המבצעי והן לפעילויות הבט"ש והגנת הגבולות.</li><li>שינויים קודמים – התייחסויות לשינויים ארגוניים קודמים שנערכו ביחידה.</li><li>הייעוד, התפקידים (בשגרה ובחירום) והמבנה הארגוני החדשים של הארגון והשוני מהקיים, תוך התייחסות לתפקידים אותם מוצע לשנות או לבטל והאופן שבו יקבלו תפקידים אלה מענה לאור השינוי.</li><li>מאפייני היחידה והתקינה – התייחסות לשינויים ברכיבים הנוגעים למאפייני היחידה וכן למאפייני התקינה הנדרשת (תפקיד רגיש, ניגוד עיניים וכו')</li><li>השלכות השינוי על גופים אחרים, בהיבט של תהליכי העבודה וחלוקת אחריות וסמכות.</li><li>ניתוח מרחב החלופות לארגון – כולל הצגת יתרונות, חסרונות ומשמעויות של כל חלופה.</li><li>לו"ז – טווח הזמן עד לתחילת מימוש השינוי הארגוני ומשך הזמן המיועד לקיומו.</li><li>משאבים – משאבים ותקורות נדרשים לביצוע השינוי והמקורות למימושם ,לרבות:<ol><li>כוח אדם – שימושים ומקורות מוצעים למשאבי כ"א (קבע, חובה, ע"צים ומילואים) וכן במשאבי כ"א גמישים (ימ"ם, ח"ק, יועצים, סטודנטים.)</li><li>תקציב – שימושים ומקורות למשמעויות התקציביות, הן החד פעמיות (כגון עלויות הקמה או סגירה) והן שנתיות (כגון עלויות קיום שוטף.)</li><li>כספים – טיפול בכספי היחידה, בהתאם להנחיית אכ"א/ מופ"ת.</li><li>אמצעים – משמעויות הנובעות מהשינוי הארגוני המוצע לאמצעים הקיימים ולאמצעים שצפויים להיכנס לשימוש, לרבות משמעויות תקציביות נגזרות.</li><li>פריסה ותשתיות.</li><li>אימונים והכשרות.</li><li>חומרי היחידה – טיפול בחומרי היחידה לרבות תאום עם מחב"ם והעברת חומרים מתאימים לארכיון צה"ל (במקרה של סגירת יחידה או שינוי ארגוני המצריך טיפול זה.)</li></ol></li><li>משא"ן – התייחסות להיבטי משא"ן וטיפול בכ"א, לרבות:<ol><li>משמעויות תגבורת כ"א.</li><li>היתכנות איוש או שיבוץ מחדש לכ"א המבוקש בסדיר ובמילואים.</li><li>מסלולי שירות לרבות מודל הקבע והכשרות.</li><li>שיאי פרישה וצמצום סד"כ.</li><li>משמעויות ת"ש ורווחה.</li></ol></li><li>מענה לוגיסטי – הנדרש בגין השינוי הארגוני.</li><li>תחקיר ומדדים להצלחה – נקודות ביקורת לבחינת התהליך והגדרת לו"ז לתחקיר ומדדים להצלחה (לרבות: עמידה בצורך המבצעי, מועילות מבצעית ,התייעלות משאבית וכו)'.</li></ol></li></ol> 
 ### שותפים לעמ"ט 
<ol><li>אמ"ץ<ol><li>חטיבת המבצעים – בכל הנוגע להשפעת השינוי הארגוני המוצע על התוכניות המבצעיות, גרף התע"ם ופקודות הכוננות, וכן בנוגע לשינויים הארגוניים הכרוכים בביטול כוחות.</li><li>חטיבת תוה"ד – בכל הנוגע להתאמת השינוי הארגוני המוצע לתו"ל ולתפיסות הצבא.</li></ol></li><li>אג"ת<ol><li>מחלקת התכנון – בכל הנוגע להיבטי המשאבים ולהיבטי האמל"ח של השינוי הארגוני המוצע.</li><li>מחלקת תשתיות ופריסה – בכל הנוגע להיבטי תשתית ופריסת יחידות צה"ל הנגזרים מהשינוי הארגוני המוצע.</li></ol></li><li>אכ"א- בכל הנוגע להיבטי משא"ן הנגזרים מהשינוי (עתכ"ס, עתכ"א מילואים, חטיבת הסגל) וכן אכ"א/ מופ"ת/ יחת"שים בכל הנוגע למעמד היחידה ולעיניני תשלומי והטיפול בכספים.</li><li>אט"ל – בכל הנוגע להיבטים לוגיסטיים הנגזרים מהשינוי לרבות שינוי המעמד הלוגיסטי.</li><li>קציני חיל, מפקדי מערכים ומאסדרים נוספים – בכל הנוגע לשינויים ארגוניים הנוגעים לתחום אחריותם, ולהתאמתם להוראות המקצועיות שבתחום אחריותם. בכל שינוי תקינתי נדרש אישור והצטרפות החילות הרלוונטיים</li><li>יועכ"ל – אג"ת יוועצו ביועכ"ל בכל הנוגע למסגרות השכר בצה"ל ולעמידה במתווה ההוצאה על השכר.</li><li>משהב"ט/ גית"ם – בכל הנוגע לשינויים ביחידות מעורבות של צה"ל ומשהב"ט.</li><li>אחר – כל גורם אשר עשוי להיות מושפע מהשינוי הארגוני.</li></ol> 
 ### אישור 
<p>המלצות העמ"ט יאושרו ע"י ראש הגוף הרלוונטי ולאחר מכן יועברו לאג"ת/ מח' ארגון לצורך אישור הגורם המטכ"לי המוסמך לכך.</p><p>הפצת ההנחיה הארגונית המעגנת את ההחלטות – לכלל הגורמים שהיו שותפים לעמ"ט ולגורמים רלוונטיים נוספים (כגון: אכ"א, אט"ל ואמ"ץ.)</p> 
 ### מימוש ההחלטות 
<ol><li>הזנת שיאים במערכת השיאים ע"י אג"ת/ מח' התכנון/ עתכ"א והזנת התקנים במערכת התקינה ע"י אג"ת/ מח' הארגון/ ענף תו"ם וגורמי התוא"ר המורשים.</li><li>הזנת הייעוד והתפקידים במערכת התקינה ע"י אג"ת/ מח' ארגון.</li><li>הקמה או סגירה של יח"ר במערכת התקינה ע"י אג"ת/ מח' ארגון.</li><li>הוצאת עדכון להפ"ע הנוגעת לגוף הרלוונטי, ככל שיש שינוי הנוגע לאחריות וסמכות.</li><li>מימוש הרכיבים הנוספים שיפורטו בהנחיה הארגונית ע"י ר' הגוף הרלוונטי או מי מטעמו.</li></ol> 
 ## תהליך זרימה 
<p><br /><img src="https://jyz8p1uw8qavvlz5.public.blob.vercel-storage.com//images/1717675861882-image-jCB07Q9E9Y7CIzfbr /dZF12SFSv98lM.png" width="706" height="748" /></p> 
 ## שמש ארגונית 
<p><br /><img src="https://jyz8p1uw8qavvlz5.public.blob.vercel-storage.com//images/1717675885973-image-OsZIUgdakSvXzcXCQBksYXI7PMRedd.png" width="635" height="430" /></p> 
 ## אחריות 
<ol><li>הובלת כל התהליך, הצגה וכתיבת הנחיה ארגונית ובקרה: גופי צה"ל בשיתוף הענף הרלוונטי במחלקת ארגון בהתאם לחלוקת הגופים בין הענפים( ענף מו"ז, ענף יבשה, ענף תו"ם).</li><li>מימוש במערכת התקינה: בהתאם לסמכויות התקינה</li></ol>