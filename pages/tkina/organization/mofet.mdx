# דירוג מופ"ת

## כללי

1) מטרתו העיקרית של דירוג מופ"ת (מחקר ופיתוח) הינה לתמוך בשימור אוכלוסיית הקצינים החוקרים והמפתחים, העוסקים בתכנון, בפיתוח, במחקר או בהנחיה מקצועית בתחום האמל"ח בצה"ל. 

2) לצורך ההכרה בזכאות לדירוגי מופ"ת נקבעו שני תהליכים מרכזיים:  

   1) תהליך ההכרה בתקן כמזכה בדירוג מופ"ת. 

   2) תהליך ההכרה בפרט כזכאי לקבלת דירוג מופ"ת. 

3) בהתאם, קיימות 2 ועדות לקביעת זכאות לדירוג מופ"ת: 

   1) "הוועדה לתקני מופ"ת" (ועדת התקנים) ועדה במפא"ת אשר תפקידה לבחון בקשות להכרה בתקני מופ"ת ולהמליץ בפני ראש מפא"ת וראש אג"ת האם לאשרן  . 

   2) "הוועדה לדירוג מופ"ת" (ועדת התיקים) ועדה הממונה על ידי ראש אכ"א, אשר תפקידה לבחון ולאשר מתן דירוג מופ"ת לפרט או העלאה בדרגת מופ"ת לקצינים, בהתאם לבקשת יחידותיהם  . 

   3) על מנת להיות זכאי לדירוג מופ"ת ,הפרט נדרש לאייש תקן שאושר בוועדת התקנים וגם לעבור בעצמו אישור של ועדת התיקים. 

4) בכל זרוע/גוף קיים רפרנט בדרג אל"ם המרכז את העיסוק הזרועי בדירוג מופ"ת. 

5) הרפרנט אחראי על כתיבת התיקים לועדה, המלצה על תקינה חדשה והובלת ועדת זרועית בתוך הסמכות. 

## תקינה

1)	 תקנים שאושרו בועדת התקנים יקבלו אינדיקציית דירוג מופ"ת. 

2)	 תקינה שמאושרת לדירוג מופ"ת הינה בלתי מבוזרת. 

3) כל שינוי בתקינה זו (שינוי שם/ניוד/שינוי מקצוע/שינוי מונה/איגום וכד )'נדרש באישור רמ"ד חה"א וחה"י במחלקת ארגון באג"ת ולתיקוף במסגרת ועדת התקנים. 

## איוש

1) על מנת לעלות לועדה על הפרט לעמוד בכלל הקריטריונים המפורטים בפ.מ בהקשרי דרגה, ותק, יתרת שירות, השכלה והוכחת טביעות אצבע מחקריות. 

2)	 טרם הגעה לועדת התיקים על הפרט לעבור ועדה זרועית בראשות הרפרנט הזרועי. 

<Callout type="info">
   כלל הנהלים בהקשרי דירוג מופ"ת מפורטים במסגרת פ.מ 36.0108 דירוג מופ"ת
מחקר ופיתוח. 
</Callout>
