---
title: ארגון צבאי
---

# ארגון צבאי

1) ארגון צבאי הוא ארגון שיעודו השגת מטרות מדיניות באמצעות לחימה. אלו מאפייניו הבסיסיים:

   א) מוכוונות קבועה ומוחלטת ללחימה 

   ב) מבנה שיטתי וחלוקת תפקידים 

   ג) דבקות במדרגיות ויישומה הגמיש והמיטבי 

   ד) הסתמכות על איכותיות 

   ה) משמעת נוקשה 

   ו) הפרדה בין המערכת המבצעית הראשית למערכת המוסדית הראשית, ושלטנותה      
   דומיננטיות של הראשונה

   ז) הפרדה בין זרועות, חילות ומערכים לצד שיתופם ושילובם להגברת עוצמתם

   ח) קביעות ומשימתיות 

   ט) רמת דרישות גבוהה במיוחד מכל פרט 

   י) חתירה למיצוי מרבי של יכולות הטמונות במערך אמצעים תוך הסתמכות על מכפילי כוח. 

2) מעשה הארגון הצבאי משמעו ארגון יחידה צבאית לצורכי ייעודה, וקביעת מרכיבים בה המשלימים זה את זה; יצירת אגבור מרבי בין מרכיביה; התאמה של מבנה היחידה ודרגיה למגבלות מוטת השליטה מזה ומיצויה המיטבי מזה; שמירה על תפקוד יעיל לאורך זמן ;הבטחת אי־תלות או תלות מזערית בסיוע של גורמים חיצוניים במילוי המשימות האופייניות; התאמה ללחימה משולבת או מתואמת עם יחידות אחרות או התאמה של היחידה לסייע להן. 

3)	עקרונות ארגון צה"ל - צה"ל איננו "מכונה בירוקרטית", אלא ארגון הפועל יותר כיצור חי רב־גוני ומסתגל בהתאם לצרכיו. עקרונות ארגון צה"ל מבטאים את ההיגיון הפנימי של המערכת הצבאית בשלמותה וכן את ההיגיון של כל מערכת־משנה בתוכה; מגדירים את השלד ההכרחי שעליו אמור צה"ל להיבנות ואשר קביעתו כנקודת מוצא מאפשרת לשנות ,לפתח ולעדכן את המבנה ואת הארגון של הגופים השונים. 

### עקרונות מרכזיים לארגון צה"ל

1) הפעלת הכוח ובניין הכוח; 

2) ארגון קבוע וארגון ארעי; 

3) יחידת מטה ויחידת ביצוע; 

4) עקרון המשימה; 

5) השפעת רצף המצבים מרגיעה לחירום; 

## הפעלת הכוח ובניין הכוח

1) הפעלת הכוח (force employment, war making) במשמעותה העיקרית היא מכלול הפעילויות או העשייה הצבאיים המכוונים ישירות ללחימה ("עשיית מלחמה .)" בנוסף למשמעותה העיקרית, הפעלת הכוח היא גם כינוי לתפקודו של המפקד, הממלא את משימת הגוף הצבאי שעליו הוא מופקד. התפקוד מתבטא קודם כול בתכנון מבצעים ובהוצאתם לפועל. הפעלת הכוח הוא הראשון והשלטני (הדומיננטי) מבין שני תפקודי הצבא הראשיים (התפקוד השני הוא בניין הכוח.) 

2) בניין הכוח  (force development, force design) הוא תחום עשייה צבאית שעניינו יצירת כוח צבאי ,עיצובו והקמת מרכיביו, יכולותיו וכישוריו הפיזיים (אמצעים וכוח אדם), האינטלקטואליים (מידע וידע) והנפשיים (חוסן, לכידות ורוח לחימה); ומשנוצר הכוח   ובפרט לצורך פעילותו המבצעית להבטיח את מוכנותו (כשירותו וכוננותו) ולקדמה .בניין הכוח הוא אחד משני תפקודי הצבא הראשיים (שני להפעלת הכוח).  

בניין הכוח נגזר מדרישות הפעלת הכוח, ונחלק לחמישה תחומי משנה:  

   א) גיבוש תפיסות ותורה צבאית (ופריטתם המעשית, למשל באמצעות תוכניות, נהלים ,הוראות מקצועיות משלימות   שיטות, לוחמות ,טכניקות ותרגולות) ; 

   ב) גיוס אמצעים (ובהם חומרים, תשתיות, מידע ומשאבים), פיתוחם, רכישתם ,ייצורם, הקמתם או הצטיידות בהם ; 

   ג) גיוס כוח האדם, מיונו, הצבתו וקידומו, ציוותו וליכודו ליחידה; 

   ד) הדרכה, הכוללת הכשרות ואימונים; 

   ה) ארגון היחידות והאמצעים (קביעת הי יעוד וחלוקת אחריות וסמכות), קביעת התקינה ומימושה, ארגון סביבת המידע. 

בניין הכוח נגזר מהפעלת הכוח .הדרישות המבצעיות (דמ"ץ) הן הבסיס ההכרחי והמחייב לתכנון בניין הכוח ללחימה. הגורמים הנושאים באחריות להפעלת הכוח קובעים את הדרישות המבצעיות, וגורמי בניין הכוח מתרגמים את הדרישות המבצעיות של מפעילי הכוח לתוכניות לבניין הכוח. בניין כוח המנותק מהדרישות המבצעיות ימנע ממפעילי הכוח את הכלים הנחוצים להם כדי לממש את תפיסותיהם ואת תוכניותיהם. 

## ארגון קבע וארגון ארעי

1) ארגון קבע הוא גוף צבאי שמוקם מכוח פקודות הצבא הרלוונטיות, למשל הוראות הפיקוד העליון או פקודות הארגון מטעם אגף התכנון ובניין הכוח הרב־זרועי. 

2) ארגון ארעי הוא גוף צבאי שמוקם לפרק זמן קצוב, ובסיומו  הגוף מתפרק. 

3) ארגון משימתי הוא ארגון ארעי שמוקם לצורך מילוי מימה מוגדרת, שעם סיומה הגוף מתפרק. ארגון צוות קרב ללחימה הוא דוגמה לארגון משימתי. 

4) צה"ל משתנה ומסתגל על פי הצורך ולכן נדרש לכלול מבנה קבוע אך גמיש. שימוש בארגון הקבוע ובארגון הארעי עונה לצורך זה. 

## יחידת מטה ויחידת ביצוע

1) היסוד הארגוני הבסיסי בצה"ל היא היחידה. יחידה (unit) היא גוף צבאי או מסגרת צבאית בכל דרג, המונים שני חיילים לפחות, ושיש להם כינוי מאושר, תפקיד ותקן מוגדרים מטעם ראשות מוסמכת ומשאבים למילוי משימותיהם. 

2) יחידת ביצוע היא יחידה שייעודה הוצאה לפועל של תחום עיסוק מוגדר, בהפעלת הכוח או בבניינו. 

3) יחידת מטה היא יחידה שייעודה לסייע למפקד לפקד ולשלוט על הכפופים לו. 

4) למשל המטה הכללי של צה"ל הוא יחידת מטה, כי הוא עוזר ומסייע למפקד הצבא לתכנן את פעולת צה"ל, לארגן אותו, לשלוט בו, לבקר אותו, לפקח עליו, לתאם את הגופים השונים בצבא ולסנכרן את עבודתם. יחידות הביצוע העיקריות הם הפיקודים והזרועות כי הם מפעילים כוח ובונים אותו בהתאם לתכנית המפקד. 

## עקרון המשימה

1) עקרון המשימה קובע כי התארגנות של יחידה נקבעת קודם כל לפי משימתה העיקרית. 

2) משימה היא דרישה שדורש הממונה מפרט ,מצוות ,מיחידה או מכוח (או דרישה שלהם מעצמם). עיקר הדרישה הוא להשיג הישג מסוים. את המשימה מטילים כדי להבטיח את השגתה או את קידומה של המטרה, שהיא בדרך כלל ההישג הנדרש מן הדרג הממונה מטיל המשימה או מן הדרג הבכיר הממונה עליהם. משימה היא גם פעולה שפרט או גוף צבאי נצטוו לעשות, והוכפפו לשם כך לסמכות שאינה ממונה עליהם, כגון משימת תקיפה של כלי טיס, משימת סיוע של יחידת ארטילריה או משימת פיתוח לפריט חדש.   

3) משימה עיקרית היא המשימה המרכזית והשלטנית (דומיננטית) שהוטלה על גוף צבאי כדי להשיג הישג נדרש. מכונה גם "משימה ראשית" או "משימת ליבה." 

4) משימת כל דרג נועדה לקדם את משימת הדרג הממונה עליו. משימת הדרג הממונה מבטאת את מטרת הדרג הכפוף  היא הסיבה להטלת משימה על הדרג הכפוף . 

5) סוגי משימות עיקריות של היחידה המשפיעות על צורת ההתארגנות שלה: 

   א) משימה נושאית  (למשל פיקוד התקשוב) או מרחבית (פיקודי הצפון, הדרום והמרכז מאורגנים בראיה של מרחב); 

   ב) מתן שירותים או לחימה (מסייע מסתייע); 

   ג) פעולה כשלמות אחת, כלומר היחידה נשארת יחד כשהיא ממלאת את משימתה העיקרית (חטיבה, אגף); או פעולה במפורק, כלומר היחידה שולחת יחידות משנה לסייע ליחידות אחרות (אגד, המכללות הצבאיות.) 

## עקרון 'מרגיעה לחירום'

1) 'מרגיעה לחירום' הוא רצף המצבים שבהם היחידה נמצאת לפי קביעה של הדרג המדיני. 

2) עקרון 'מרגיעה לחירום' קובע כי ההתארגנות של היחידה מושפעת מהאופן בו היחידה נדרשת לתפקד ברצף מצבים זה . 

3) יש שלוש צורות להשפעת רצף המצבים 'מרגיעה לחירום', על תפקוד יחידה: 

   א) תפקוד היחידה לא מושפע התארגנותה לא משתנה ברצף המצבים מ'רגיעה לחירום' 

   ב) תפקוד היחידה משתנה לפי רצף המצבים; 

   ג) היחידה פועלת בדרך כלל רק במצב חירום   למשל יחידת מילואים. 

