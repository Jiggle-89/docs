---
title: התהליך הארגוני- עבודת המטה הארגונית
---

## כללי 

1) עבודת המטה הארגונית הינה חלק משמעותי מתפקידי קצין המטה כנגזרת ממעגל הפו"ש ובנוסף לתפקידו בסיוע למפקד בניהול ידע ופיתוח מידע, ייעוץ מקצועי ולקידום תהליכים. 

2) עבודת המטה נועדה לייצר תשתית מידע וידע, גיבוש חוו"ד מקצועית לצורך קבלת החלטות, קידום תהליכים ומשימות בביניין הכוח לשגרה, חירום ומלחמה בחתך של כל אבני בניין הכוח. 

3) התהליך הארגוני כולל: 

   א) הקמה או ביטול של סד"כ. 

   ב) הקמה או ביטול של מסגרת ארגונית. 

   ג) הקמת יחידת רישום (יח"ר), סגירה או שינוי כפיפות. 

   ד) הכרה בגוף כחיל, מערך מקצועי או מנהל. 

   ה) שינוי אחריות, סמכות, ייעוד או תפקידים. 

## מונחים

1) יח"ר – הגופים מפעילי הכוח ובוני הכוח, ארגוני המשנה והיחידות יוכרו במקרים המתאימים המחייבים עצמאות בפעילותם כיחידת רישום, ע"י אג"ת – רמ"ח הארגון, הכרה זו תתבסס, בין היתר, על השיקולים הבאים: היקף תנועת כ"א אל היחידה וממנה, היקף כ"א הנמנה עם היחידה, מיקומה הגאוגרפי, צורך בבידול תקציבי של היחידה (פירוט יח"ר בנוהל נפרד.) 

2) מדרג אישורים – אישור התהליך הארגוני ע"י הרמטכ"ל/ סגן הרמטכ"ל/ ר' אג"ת /רח"ט התכנון/ רמ"ח הארגון, יהיה בהתאם לסוג התהליך הארגוני המבוקש (פירוט מדרג אישורים בנוהל נפרד) 

## פירוט התהליך

התהליך הארגוני יבוצע על פי השלבים הבאים: 

א) ייזום – השינוי הארגוני יכול לנבוע מסיבות שונות ומקורו יכול להיות מגופי הצבא או מהנחיה מטכ"לית (רמטכ"ל, סגן רמטכ"ל או אג"ת.) 

ב) עבודת המטה של הגוף הרלוונטי המוסמך לארגון ותקינה בצה"ל - עבודת המטה תפרט את התפיסה המבצעית, הטעמים לשינוי, תכלול חלופות מנותחות ותתייחס לכלל ההיבטים הנדרשים: 

   1) רקע ותשתית נורמטיבית לעמ"ט - הכולל איסוף כלל הפקודות הרלוונטיות ,תרחיש הייחוס, התוכניות המבצעיות, לקחי מלחמות, מבצעים או תרגילים ,ממצאי דו"חות ביקורת מטעם מבקר המדינה, מבקר מערכת הביטחון והמבקר הפנימי לצה"ל. 

   2) הסיבה לשינוי – הצגת הפער או הבעיה שהם הסיבה העיקרית לשינוי המוצע ולאופן שבאמצעותו יינתן להם מענה בארגון החדש. 

   3) משפט הקיום לעמ"ט - הצגת המטרה העיקרית אותה נועד השינוי הארגוני המוצע להשיג. 

   4) משמעויות מבצעיות – הן לתכנון המבצעי והן לפעילויות הבט"ש והגנת הגבולות. 

   5) שינויים קודמים – התייחסויות לשינויים ארגוניים קודמים שנערכו ביחידה. 

   6) הייעוד, התפקידים (בשגרה ובחירום) והמבנה הארגוני החדשים של הארגון והשוני מהקיים, תוך התייחסות לתפקידים אותם מוצע לשנות או לבטל והאופן שבו יקבלו תפקידים אלה מענה לאור השינוי. 

   7) מאפייני היחידה והתקינה – התייחסות לשינויים ברכיבים הנוגעים למאפייני היחידה וכן למאפייני התקינה הנדרשת (תפקיד רגיש, ניגוד עיניים וכו') 
   
   8) השלכות השינוי על גופים אחרים, בהיבט של תהליכי העבודה וחלוקת אחריות וסמכות. 

   9) ניתוח מרחב החלופות לארגון – כולל הצגת יתרונות, חסרונות ומשמעויות של כל חלופה. 

   10) לו"ז – טווח הזמן עד לתחילת מימוש השינוי הארגוני ומשך הזמן המיועד לקיומו. 

   11) משאבים – משאבים ותקורות נדרשים לביצוע השינוי והמקורות למימושם ,לרבות: 

      1. כוח אדם – שימושים ומקורות מוצעים למשאבי כ"א (קבע, חובה, ע"צים ומילואים) וכן במשאבי כ"א גמישים (ימ"ם, ח"ק, יועצים, סטודנטים.) 

      2. תקציב – שימושים ומקורות למשמעויות התקציביות, הן החד פעמיות 
      (כגון עלויות הקמה או סגירה) והן שנתיות (כגון עלויות קיום שוטף.) 

      3. כספים – טיפול בכספי היחידה, בהתאם להנחיית אכ"א/ מופ"ת. 

      4. אמצעים – משמעויות הנובעות מהשינוי הארגוני המוצע לאמצעים הקיימים ולאמצעים שצפויים להיכנס לשימוש, לרבות משמעויות תקציביות נגזרות. 

      5. פריסה ותשתיות. 

      6. אימונים והכשרות. 

      7. חומרי היחידה – טיפול בחומרי היחידה לרבות תאום עם מחב"ם והעברת חומרים מתאימים לארכיון צה"ל (במקרה של סגירת יחידה או שינוי ארגוני המצריך טיפול זה.) 

   12) משא"ן – התייחסות להיבטי משא"ן וטיפול בכ"א, לרבות: 

      1. משמעויות תגבורת כ"א. 

      2. היתכנות איוש או שיבוץ מחדש לכ"א המבוקש בסדיר ובמילואים. 

      3. מסלולי שירות לרבות מודל הקבע והכשרות. 

      4. שיאי פרישה וצמצום סד"כ. 

      5. משמעויות ת"ש ורווחה. 

   13) מענה לוגיסטי – הנדרש בגין השינוי הארגוני. 

   14) תחקיר ומדדים להצלחה – נקודות ביקורת לבחינת התהליך והגדרת לו"ז לתחקיר ומדדים להצלחה (לרבות: עמידה בצורך המבצעי, מועילות מבצעית ,התייעלות משאבית וכו)'. 

### שותפים לעמ"ט

א) אמ"ץ

   1) חטיבת המבצעים – בכל הנוגע להשפעת השינוי הארגוני המוצע על התוכניות המבצעיות, גרף התע"ם ופקודות הכוננות, וכן בנוגע לשינויים הארגוניים הכרוכים בביטול כוחות. 

   2) חטיבת תוה"ד – בכל הנוגע להתאמת השינוי הארגוני המוצע לתו"ל ולתפיסות הצבא. 

ב) אג"ת

   1) מחלקת התכנון – בכל הנוגע להיבטי המשאבים ולהיבטי האמל"ח של השינוי הארגוני המוצע. 

   2) מחלקת תשתיות ופריסה – בכל הנוגע להיבטי תשתית ופריסת יחידות צה"ל הנגזרים מהשינוי הארגוני המוצע. 

ג) אכ"א- בכל הנוגע להיבטי משא"ן הנגזרים מהשינוי (עתכ"ס, עתכ"א מילואים, חטיבת הסגל) וכן אכ"א/ מופ"ת/ יחת"שים בכל הנוגע למעמד היחידה ולעיניני תשלומי והטיפול בכספים. 

ד) אט"ל – בכל הנוגע להיבטים לוגיסטיים הנגזרים מהשינוי לרבות שינוי המעמד הלוגיסטי. 

ה) קציני חיל, מפקדי מערכים ומאסדרים נוספים – בכל הנוגע לשינויים ארגוניים הנוגעים לתחום אחריותם, ולהתאמתם להוראות המקצועיות שבתחום אחריותם. בכל שינוי תקינתי נדרש אישור והצטרפות החילות הרלוונטיים  

ו) יועכ"ל – אג"ת יוועצו ביועכ"ל בכל הנוגע למסגרות השכר בצה"ל ולעמידה במתווה ההוצאה על השכר. 

ז) משהב"ט/ גית"ם – בכל הנוגע לשינויים ביחידות מעורבות של צה"ל ומשהב"ט. 

ח) אחר – כל גורם אשר עשוי להיות מושפע מהשינוי הארגוני. 

### אישור

המלצות העמ"ט יאושרו ע"י ראש הגוף הרלוונטי ולאחר מכן יועברו לאג"ת/ מח' ארגון לצורך אישור הגורם המטכ"לי המוסמך לכך.  

הפצת ההנחיה הארגונית המעגנת את ההחלטות – לכלל הגורמים שהיו שותפים לעמ"ט ולגורמים רלוונטיים נוספים (כגון: אכ"א, אט"ל ואמ"ץ.) 

### מימוש ההחלטות

1) הזנת שיאים במערכת השיאים ע"י אג"ת/ מח' התכנון/ עתכ"א והזנת התקנים במערכת התקינה ע"י אג"ת/ מח' הארגון/ ענף תו"ם וגורמי התוא"ר המורשים. 

2) הזנת הייעוד והתפקידים במערכת התקינה ע"י אג"ת/ מח' ארגון. 

3) הקמה או סגירה של יח"ר במערכת התקינה ע"י אג"ת/ מח' ארגון. 

4) הוצאת עדכון להפ"ע הנוגעת לגוף הרלוונטי, ככל שיש שינוי הנוגע  לאחריות וסמכות. 

5) מימוש הרכיבים הנוספים שיפורטו בהנחיה הארגונית ע"י ר' הגוף הרלוונטי או מי מטעמו. 





